---
layout: post
title:	"Hack The Box alebo vstupná brána do Cybersecurity"
date:	2025-08-15 10:00:00 +0200 
author: "0x00mg"
categories:
    - blog
tags:
    - htb
    - labs
    - academy
   
image: /images/posts/2025/htb/htb1.jpg
---

>Agent Smith: “For me, the world is just code that I must control.”

Kybernetická bezpečnosť už dávno nie je témou len pre veľké technologické firmy alebo štátne inštitúcie. Dnes sa dotýka každého od malých firiem ktoré spracúvajú citlivé dáta až po jednotlivcov ktorí chcú ochrániť svoje online účty.
S rastúcim počtom útokov a hrozieb je dopyt po odborníkoch na bezpečnosť väčší než kedykoľvek predtým. Ale ako sa vlastne stať cybersecurity špecialistom? Teória z kníh a online kurzov je dôležitá no bez praktických skúseností sa ďaleko nedostaneš.
Potrebuješ miesto kde si môžeš vyskúšať reálne útoky naučiť sa rozmýšľať ako útočník a pritom nikoho neohroziť. A práve na to vznikla platforma [Hack The Box (HTB)](https://www.hackthebox.com/).

<img src="{{ site.baseurl }}/images/posts/2025/htb/htb2.jpg" alt="HTB" style="width:100%; max-width:700px; height:auto; margin-bottom:20px; border-radius:4px;">

Hack The Box je unikátne prostredie v ktorom sa učiť znamená hrať sa. Namiesto nudného bifľovania ťa čakajú virtuálne stroje, výzvy a realistické scenáre kde si krok po kroku buduješ schopnosti etického hackera.
Či už si študent, IT profesionál alebo len zvedavec s chuťou objavovať, HTB ti otvára dvere do fascinujúceho sveta kybernetickej bezpečnosti.  
Je to online platforma, ktorá spája vzdelávanie a prax v oblasti kybernetickej bezpečnosti. Vznikla s jednoduchým cieľom – poskytnúť priestor kde sa môžeš učiť hacking bezpečne, legálne a zároveň zábavne.

Platforma je rozdelená do dvoch hlavných častí:

### 1. HTB Academy – teória spojená s praxou
HTB Academy je samostatná vzdelávacia platforma vytvorená tímom Hack The Box navrhnutá ako „University for Hackers“. Jej účelom je zhromaždiť poznatky ktoré komunita HTB roky zbierala a sprostredkovať ich v interaktívnom krok-za-krokom prostredí.
Hlavná myšlienka spočíva v tom aby sa používatelia naučili nielen „ako hackovať“ ale aj ako myslieť ako hacker, čo je kľúčové pri hodnotení aj zabezpečovaní systémov.

<img src="{{ site.baseurl }}/images/posts/2025/htb/htb3.jpg" alt="HTB" style="width:100%; max-width:700px; height:auto; margin-bottom:20px; border-radius:4px;">

#### 1. Moduly a cesty (Modules & Paths)
Moduly sú samostatné kurzy rozdelené na tematické kapitoly ("sections") v ktorých nájdeš teóriu aj praktické ukážky, príkazy s výstupmi, interaktívne cvičenia (tzv. „checkpoints“) i hodnotiace úlohy (Skills Assessments).  
Cesty (Paths) sú zostavy modulov zamerané na konkrétne cieľové role či oblasti – napríklad penetračné testovanie, Android pentesting, incident management, Active Directory či forenznú analýzu.

#### 2. Vstavané prostredie (Pwnbox)
Academy je kompletne proste do prehliadača – nepotrebuješ inštalovať žiadne nástroje. Každý modul s interaktívnymi cvičeniami využíva Pwnbox online pentestingové VM prístupné priamo z rozhrania.  
Ak chceš, môžeš tiež používať svoj vlastný počítač – jednoducho si stiahneš VPN konfiguráciu alebo spustíš Docker kontajner aby si sa pripojil k modulom lokálne.

#### 3. Systém "Cubes" – kreditná mena platformy
Každý, kto sa zaregistruje získa 30 bezplatných „Cubes“, ktoré slúžia na odomknutie modulov. Po dokončení modulov dostávaš ďalšie Cubes ktoré môžeš použiť ďalej.  
Ak chceš prístup k modulom vyššej úrovne (Easy, Medium, Hard/Tier I, II, III), potrebuješ kúpiť Cubes alebo predplatenú verziu

>Môžeš získať 20 extra cubes ak sa registruješ cez môj <a href="https://referral.hackthebox.com/mzFKQuj" target="_blank" rel="noopener noreferrer">referral link</a>.

#### 4. Certifikácie
[HTB Academy](https://academy.hackthebox.com) ponúka viaceré priemyselne uznávané certifikácie, ktoré súvisia s konkrétnymi rolami:

[Junior Cybersecurity Associate (JCA)](https://academy.hackthebox.com/preview/certifications/htb-certified-junior-cybersecurity-associate)  
[Penetration Testing Specialist (CPTS)](https://academy.hackthebox.com/preview/certifications/htb-certified-penetration-testing-specialist)  
[Bug Bounty Hunter (CBBH)](https://academy.hackthebox.com/preview/certifications/htb-certified-bug-bounty-hunter)  
[Defensive Security Analyst (CDSA)](https://academy.hackthebox.com/preview/certifications/htb-certified-defensive-security-analyst)  
[Web Exploitation Expert (CWEE)](https://academy.hackthebox.com/preview/certifications/htb-certified-web-exploitation-expert)  
[Active Directory Pentesting Expert (CAPE)](https://academy.hackthebox.com/preview/certifications/htb-certified-active-directory-pentesting-expert)  

Tieto certifikáty sa získavajú po absolvovaní celej cesty a úspešnom absolvovaní skúšky (vyžaduje voucher dostupný napríklad s ročným členstvom).  
Podľa recenzií užívateľov zíkať jeden z týchto certifikátov je celkom výzva.

#### Prečo je HTB Academy jedinečná
HTB Academy sa od iných vzdelávacích platforiem odlišuje tým že spája teóriu s praxou v jednom celku. Každý modul je navrhnutý tak aby ti najprv vysvetlil potrebné koncepty a hneď na to ich nechal otestovať na reálnych príkladoch.
Neučíš sa teda len z textov ale riešiš konkrétne hands-on úlohy ktoré preveria či si danej téme naozaj porozumel. Veľkou výhodou je aj to že nepotrebuješ žiadne komplikované nastavenie vlastného prostredia všetko prebieha priamo v prehliadači cez integrovaný nástroj Pwnbox, vďaka čomu sa môžeš sústrediť na samotné učenie a nie na technické detaily.

Ďalším unikátnym prvkom sú tzv. Paths teda štruktúrované študijné cesty ktoré ťa vedú podľa konkrétnej role alebo oblasti v kyberbezpečnosti. 
Ak sa chceš stať penetration testerom, bug bounty hunterom či špecialistom na Active Directory... Academy ti poskytne presný plán ktorý ťa k tomu postupne dovedie. 
Celý proces je navyše gamifikovaný na začiatku dostaneš určitý počet kreditov tzv. Cubes ktoré využívaš na odomykanie modulov. Vďaka tomu má učenie dynamiku a prirodzene ťa motivuje napredovať.

Na konci vybraných študijných ciest môžeš získať aj oficiálnu certifikáciu ktorá je uznávaná v odbore a dokáže zvýšiť tvoju hodnotu na trhu práce. HTB Academy tak spája to najlepšie z viacerých svetov: interaktívnu výučbu, flexibilitu, štruktúrovaný plán a praktické odmeny ktoré ti pomôžu nielen sa učiť, ale aj budovať kariéru v kyberbezpečnosti.


### 2. HTB Labs – miesto kde sa stávaš hackerom

Kým HTB Academy funguje ako učebňa kde sa teóriu učíš krok za krokom, HTB Labs sú skôr herným ihriskom pre hackerov. Práve tu môžeš naplno otestovať svoje schopnosti v realistických prostrediach a situáciách, ktoré sa veľmi podobajú skutočným útokom.

Základom Labs sú tzv. [Machines](https://www.hackthebox.com/machines): virtuálne počítače pripravené s úmyselnými zraniteľnosťami. Tvojou úlohou je ich objaviť, využiť a nakoniec získať prístup k systému.
Stroje sú rozdelené podľa náročnosti od "easy" až po "insane" takže sa môžeš postupne posúvať od základov až po veľmi komplexné útoky. 
Okrem strojov sú tu aj Challenges menšie úlohy zamerané na konkrétne oblasti ako web hacking, kryptografia, forenznú analýzu či reverzné inžinierstvo.

Pre skutočne náročných sú pripravené [Pro Labs a Endgames](https://www.hackthebox.com/blog/new-pro-labs-offerings). Ide o rozsiahle scenáre ktoré simulujú celé firemné prostredie s viacerými sieťami, servermi a doménovou infraštruktúrou. 
Tu už nejde len o hacknutie jedného počítača, ale o systematický prienik do siete, eskaláciu práv a kompletné ovládnutie infraštruktúry. Presne tak ako by to vyzeralo pri reálnom penetračnom teste.

<img src="{{ site.baseurl }}/images/posts/2025/htb/htb4.jpg" alt="HTB" style="width:100%; max-width:700px; height:auto; margin-bottom:20px; border-radius:4px;">

Aby učenie nebolo len osamelým bojom HTB pridalo viacero herných a komunitných prvkov. Jedným z nich je Sherlocks: krátke incident response scenáre kde riešiš konkrétnu bezpečnostnú udalosť a analyzuješ čo sa v systéme stalo.
Je to skvelý spôsob ako si precvičiť forenziku a obranný pohľad na bezpečnosť. Ďalším prvkom sú [Tracks](https://www.hackthebox.com/blog/new-and-updated-tracks), teda tematické kolekcie strojov a úloh zamerané na špecifickú oblasť (napríklad Windows exploitation, Active Directory alebo webové aplikácie). 
Tracks fungujú ako most medzi Academy a Labs vedú ťa postupne ale už v realistickom prostredí.

Nemenej dôležitý je aj ranking systém. Za úspešné vyriešenie strojov a výziev získavaš body a postupuješ cez rôzne úrovne od úplného začiatočníka („Noob“) až po elitného hackera („Omniscient“). 
Tento systém prináša prirodzenú motiváciu, zdravú súťaživosť a pocit pokroku ktorý ťa ťahá stále ďalej.

HTB Labs sú jedinečné v tom že na rozdiel od Academy ťa nikto nevedie za ruku. Nedostaneš presný návod ale iba cieľ: dostať sa dnu a získať "flags". 
To ťa núti spájať vedomosti z rôznych oblastí. Byť kreatívny a naučiť sa myslieť ako skutočný útočník. Vďaka tomu sa Labs stávajú neoceniteľným tréningovým priestorom pre každého kto to s kyberbezpečnosťou myslí vážne.

### Záver

Hack The Box nie je len o učení je to vstupenka do sveta kde pravidlá reality neplatia a tvoje schopnosti sú jedinou hranicou. Každá úloha, každý stroj a každý modul ťa posúva bližšie k pochopeniu čo znamená myslieť ako hacker. Ak si pripravený prekročiť hranice a odhaliť, čo sa skrýva za ilúziou, HTB čaká.

>Morpheus: “You have a choice: stay in the illusion or face the truth.”

[How to play](https://help.hackthebox.com/en/collections/2919918-content)


